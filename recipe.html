<!DOCTYPE html>
  <html lang="uk">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Королівське варення</title>
  </head>

  <body>
    <h1>Королівське варення з аґрусу від Євгена Клопотенка</h1>

    <img src="https://klopotenko.com/wp-content/uploads/2023/07/korolivs%CA%B9ke-varennya-z-agrusu-img-1000x600.jpg?v=1720543774" alt="Апетитне варення з аґрусу">

    <p>
      Хтось чекає свого королівського звання та корони десятиліттями, хтось готовий на все аби лиш доторкнутися до чогось королівського, а ви можете просто приготувати собі королівське варення з аґрусу, щоб відчути себе приналежними до якоїсь невеликої європейської монархії. Воно справді розкішне: до кисло-солодкого смаку ягід додаються волоські горіхи з легкою гірчинкою, а все разом воно закарамелізовується до прямо таки вишуканого стану.
    </p>

    <h2>Тонкощі приготування варення з аґрусу з горіхами</h2>
    
    <p>
      Обирайте спілі ягоди, але не надто м’які, адже їх треба буде надрізати. Якщо аґрус буде злегка переспілим, він буде аж репатися під натиском ножа. Це цілком прийнятно, якщо ви готуєте <a href="https://klopotenko.com/krasyvyj-kolir-i-vytochenyj-smak-dzhem-z-agrusu-vid-yevgena-klopotenka/" target="_blank">джем з аґрусу</a>, який перебивається блендером, але тут краще такі ягоди прибрати. Також беріть великі ягоди, адже в них повинні поміщатися шматочки горіхів.
    </p>
    <p>
      Для насичення смаку я вирішив додати також зірочку бодяну. Але якщо ви не дуже любите смак чи аромат цієї спеції, ви цілком можете обійтися й без неї.
    </p>

    <p>З цього грамування у вас вийде 4 банки по 0,5 л, однак ви можете сміливо збільшувати чи зменшувати порцію. Головне – <a href="https://klopotenko.com/konservacziya-za-vsima-pravylamy-4-sposoby-sterylizacziyi-banok/" target="_blank">простерилізувати банки</a>, щоб варення не зіпсувалося.</p>

    <h2>Як приготувати королівське варення з аґрусу</h2>
    <h3>Інгредієнти</h3>
    <ul>
      <li>2 кг аґрусу</li>
      <li>2 кг цукру</li>
      <li>800 г волоських горіхів</li>
      <li>4 зірочки бодяну</li>
      <li>400 мл води</li>
    </ul>
    <h3>Варення з аґрусу королівське: покроковий рецепт</h3>
    <ol>
      <li>
        <p>
          Промийте 2 кг аґрусу, відберіть тільки цілі гарні ягоди та зробіть на кожній невеликий надріз. Візьміть 800 г волоських горіхів, розріжте приблизно навпіл та начиніть ними ягоди аґрусу.
        </p>
        <img src="./asset/images/обробка агрусу.jpg" alt="обробка аґруса">
      </li>
      <li>
        <p>
          Зваріть сироп: всипте у каструлю 2 кг цукру та влийте 400 мл води. Гарно розмішайте, доведіть до кипіння та всипте ягоди.
        </p>
        <img src="./asset/images/варіння сиропу.jpg" alt="варення сиропу">
      </li>
      <li>
        <p>
          Проваріть варення 20 хвилин на невеликому вогні, потім зніміть з плити та дайте відпочити 20 хвилин. Поверніть варення на плиту та повторіть процес варіння та охолодження по 20 хвилин ще тричі.
        </p>
        <img src="https://klopotenko.com/wp-content/uploads/2023/07/korolivs%CA%B9ke-varennya-z-agrusu-3-img.jpg?v=1720543771" alt="варення сиропу">
      </li>
      <li>
        <p>
          Під час останнього проварювання простерилізуйте банки та розкладіть по них варення. Закрутіть і зберігайте в прохолодному темному місці.
        </p>
        <img src="./asset/images/накладання в баночки.jpg" alt="накладанняв баночки">
      </li>
    </ol>

  </body>
  </html>